1. Descrierea sistemului modelat
1.1 Prezentarea sistemului real care se modelează. Obiective
Sistemul din lumea reala modelat este relația prădător - pradă.  În lumea reală sunt prezente 3 tipuri de indivizi. Prădătorii sunt animale (indivizi) care vânează alte animale pentru a supraviețui. În acest sens ar exista 2 tipuri de prădători: Prădători care pot deveni și pradă la rândul lor pentru niște prădători mai mari și prădători care în general nu devin pradă pentru alți prădători. A treia categorie este reprezentată de pradă – animale care nu sunt prădători niciodată și se hrănesc din alte surse, cum ar fi plantele. 
În sistemul real există un echilibru între numărul de prădători și cel al prăzii, astfel încât o creștere a numărului de prădători poste duce la o scădere prea bruscă a prăzii, urmând o perioadă de foamete pentru prădători în urma căreia se reduce numărul de prădători – fie pentru că mor de foame, fie pentru că nu se mai înmulțesc așa de mult. Pe de altă parte, o creștere a numărului de prădători va conduce eventual la o creștere a natalității din partea prăzii, care încearcă să supraviețuiască. O creștere a cantității de pradă pe de altă parte va determina o creștere a natalității din partea prădătorilor, aceștia având o sursă mai bogată de hrană. 
În lumea reală raportul dintre prădători și pradă trebuie să fie balansat. În cazul creșterii necontrolate a unei dintre părți, pot apărea efecte nefavorabile. Creșterea numărului de prădători poate duce chiar și la exterminarea totală a prăzii, lucru care va duce în final la moarte prădătorilor. Creșterea necontrolată a prăzii poate avea alte efecte – asupra florei (aspecte ce nu vor fi urmărite în modelul final).
Înțelegerea relației dintre pradă și prădător este importantă pentru om, deoarece acesta poate afecta în mod negativ (dar și pozitiv) balanța din natură. Pentru a nu afecta prea grav în acest sens este important să înțelegem cum funcționează și cât de ușor poate fi afectat prin activitatea noastră. Astfel, obiectivele acestei modelări a relației pradă-prădător din natură este acela de a pute urmări și învăța cum variația numărului de indivizi din cele 2 categorii poate afecta cealaltă categorie. În acest sens putem urmării cum afectează creșterea sau scăderea natalității sau a numărului de pui născuți de un individ ecosistemul
1.2 Prezentarea modelului. Atribute
Modelul rezultat reprezintă o variantă simplificată a sistemului real. Acesta conține doar un prădător – râsul – și un animal pradă – iepurele de câmp. Modelul cuprinde o aproximare cât mai apropiată a realității, în sensul în care acesta ține cont de date luate din natură (număr de pui născuți, de câte ori se naște pe an, perioade de vânat etc.). Acesta nu este o imagine în totalitate a ecosistemului totuși, deoarece modelul exact ar fi mult prea complicat și, de cele mai multe ori, nerealizabil. Pentru simplificarea sistemului, nu considerăm sexul animalelor. Iepurele se presupune că are acces la o cantitate nelimitată de hrană. Nu se ține cont de existența unor posibile boli în sistemul simulat, care ar putea exista în realitate.



Atributele modelului sunt:
1. Populație inițială. Deoarece simularea noastră trebuie să aibă un punct de plecare. Aceste atribute sunt 2 numere întregi care în modelul nostru pentru iepuri este între 1 și 1000, iar pentru râși este o valoare intre 1 și 100. Acest număr poate fi variat o singură dată la începutul simulării – valorile implicite au fost alese: 5 râși și 500 de iepuri.
2. Dimensiunile spațiului de simulare. Spațiul real este mult prea mare pentru memoria și performanța calculatoarelor din ziua de azi, astfel vom limita simularea la un spațiu restrâns. Pentru favorizarea calculelor și a apropierii de realitate vom împărți spațiul în căsuțe, fiecare căsuță va avea un număr limitat de indivizi și o 2 dimensiuni (pe axele x și y) de tip întreg. Acest lucru va favoriza și afișarea grafică a modelului.
3. Densitatea maximă. Număr întreg care reprezintă numărul maxim de indivizi dintr-o celulă. Pentru iepuri este 4, iar pentru râși nu este nevoie, deoarece aceștia migrează dacă nu mai au mânare și nu se înmulțesc așa de repede ca iepurii.
4. Speranța de viață. Număr fracționar care reprezintă durata maximă de viață – în sistem, exprimată în ani. Valorile implicite sunt 3 ani pentru iepuri și 8 ani pentru râși.
5. Rata natalității. Reprezintă de câte ori se pot naște pui în fiecare an (de câte ori poate naște o femelă pe an). Număr fracționar, râs în intervalul [0.5, 3] cu valoarea implicită 1; pentru iepuri, [1,6] și valoare implicită 3.
6. Numărul puilor la o naștere. Reprezintă numărul puilor născuți la fiecare naștere. Este un număr întreg. La iepuri este un număr între 2 și 9, cu valoare implicită 4. La râși este în intervalul [1,5] cu valoare implicită 2.
7. Timpul dintre două vânători. Reprezintă cât timp trece de la ultima masă până când râsul își caută din nou de mâncare. Este un număr rațional cu valoarea 0.01, exprimată în ani
8. Timpul maxim petrecut fără mâncare. Este timpul maxim de la ultima masă până când râsul moare din lipsă de hrană. Este un număr rațional cu valoare implicită 0.03 (ani).

